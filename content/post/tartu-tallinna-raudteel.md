---

title: tartu tallinna raudteel
slug: tartu-tallinna-raudteel
author:
date: '2022-04-12'
categories:
  - Varia
draft: true

---

Ma ootan Tartu raudteejaamas rongi, et Tallinnasse Jaanuse ettekandele sõita.
Mu juuksed on pikad ja habe on üle kasvanud, esimesel silmapilgul võiks tunduda, et ma pole neid mõnda aega juba pesnud ja veelgi kauem neid piiranud.
Ma näen veidi välja nagu Gabe Newell, aga ilma selle maailmakuulsa persoonata, mis paljude silmis vabandab tema välimust.
Ma kandsin endaga rongijaama ühe selveri ja ühe coopi riidekoti, ühe selja- ja ühe kollase kilekoti.

Mul on jalas vanad tossud - sellised, mille sa leiaks Humanast, mida müüdi ehk poodides veel viimati 15 aastat tagasi, kuid mis pole veel päris katki läinud.
Mustad, hõbedaste plastikust triipudega.
Olen nendega kõndinud palju, ehk on mu lemmikud tossud; võib-olla meeldivad mulle kummikud rohkem, kui pori jälle kõnniteid ja aeda katab, ning kui imestan noori vaadates neid madalate ketsidega ettevaatlikult porilompidest mööda patseerimas.

Jõuan rongi sisenedes hõivata selle viiekohalise lauaga nurga ega pea oma kotte üles akna kohale hiivama.
Saan terve tee üksi istuda.
Jumal olgu tänatud.
Haaran paki krõpse, mille kaasa jõudsin osta, ja hakkan neid sööma.

Minu vastas rongi pikitelje suhtes, teisel pool akna ääres, istuvad kaks noort inimest.
Eks nad tudengid ole, mida muud.
Üks loeb.

Ei tea millal mulle büroost vastatakse.
Esimesed peatükid on mul juba tõlgitud, aga kui palju ma ikka seda tasuta tööd tegema peaks.

Jään vaatama raamatut, mis selle tudengi käes on.

---

"Kas see raamat on ingliskeeles?" küsib ta mu käest.
Tema krõbistamine ja jauramine oma kilekottidega ja tema sügav ninakaudne hingeldamine on mind seganud, aga mis sa ikka rongil teed.
"Jah," kas ma pean temaga nüüd rääkima hakkama.
Tema aktsent oli küll huvitav, kuulsin seda kui ta enne telefoniga rääkis.
Selline õrn vene.
Selline, mida kreisiraadios oleks tehtud, või kindlasti tehti ka.

"Oskate öelda, kas see on juba tõlgitud ka? Mis aasta raamat see on?"
Nojah siis.
"Ei ma ei usu, see pole väga vana. Minu teada pole."
Tõstan järjehoidja õigesse kohta ja lappan esimeste lehekülgedeni, et sealt esmane ilmumisaasta leida.
Ta räägib veel, aga see pole vist midagi olulist.
Meelde mulle ei jää.
Ootan kuni ta oma mõtte lõpetab ja pidama jääb: "2013. See trükk on 2017, aga raamat ise on 2013. Ma ei usu, et sellest eesti keelne tõlge on. Vist ei ole."

---

"Aga näidake mulle seda kaant palun, kes see härrasmees selle kirjutas?"

---

Naine on autor.
Ma ei pane talle pahaks samas, meil siin selliste nimedega inimesi absluutselt pole.
Ka mina ei teeks nende nais- ja meesnimedel vahet.
Samas natuke naljakas, et ta kohe härrasmeheks kutsus.
Mõtlen, et kas ma ise oleks ka nii öeldnud?
Vast mitte, tõenäoliselt küsiks lihtsalt et kes see autor on.

"See on üks naine tegelt", ja näitan talle raamatu tagakaant, kus tema portree on.

---

"Oi, jah, need on naljakad nimed Indias," ja mulle meenub üks autor, kelle teost mõne aasta eest tõlkisin.
Äkki peaksin jälle nende juurde tagasi minema, praegu üldse ei suju.
Büroost pole ikka vastatud.

Räägin talle oma projektist, kus tõlkisin India autoried, ning ta kuulab.

"Ta on tegelikult Nigeeriast pärit üldse," ja mulle meenub üks autor, kelle teost mõne aasta eest tõlkisin.
Äkki peaksin jälle nende juurde tagasi minema, praegu üldse ei suju.
Büroost pole ikka vastatud.

Räägin talle oma projektist, mille jaoks pidin suahiili keelt õppima, ning ta kuulab.

---

Nigeerias ju ei räägita seda.
Aga okei.
Ma kuulan ta lause lõpuni, avan raamatu ja loen edasi.
