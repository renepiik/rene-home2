---

title: Viimased nädalad Helsingis
slug: viimased-nadalad-helsingis
author:
date: '2022-05-01'
categories:
  - Varia
draft: true

---

Üsna äkiselt avastasin, et mul on Helsingis jäänud õppida veel vaid kolm nädalat.
Lõviosa asju tuleb juba ära teha Volbriks, viimane eksam on 9. mail.

## Soome keelest

Kuigi ma võtsin aasta alguses eesmärgiks lugeda soomekeelse Harry Potteri esimene osa läbi, pean kahjuks tõdema, et seda tehtud ei saanud.
Olen kindlasti soome keelt õppinud ja igapäevastest vestlustest saan enam-vähem aru (kindlasti vähem kui ma arvan, aga siiski).
Pidev õppimine, seltskonnas viibimine ja lahtiste kõrvadega kuulamine aitavad uut sõnavara väga hästi kinnistada.
Ja mitte ainult sõnastiku sõnavara, vaid ka väljendeid, mida soomlased kõnekeeles kasutavad, ja mida "Finnish for Exchange students" eksamil ei küsita.
Aga veidi tunnen küll, et oleksin saanud rohkem ja kiiremini keelt õppida.
Eks see minu puhul jäi peamiselt oma laiskuse taha, et iga päev oma Anki decki ei sirvinud ja uusi sõnu ei õppinud, seega your mileage may vary.

## Ülikoolist

Mingi hetk viimasel kuul mõistsin äkitselt, et mul on Helsingis õppides olnud koormus palju palju parem.
Ehk siis väiksem.
Ei ole sellist lämmatavat tunnet, mis algab semestril "ÜMMA" ning jätkub semestritel "MMMA-Algebra", "Arvuteooria-FA-Difgeomeetria" jne.
30 EAP on tegelikult täiesti okei koormus, aga sellest peaks olema maksimaalselt pool matemaatika ained (6 tüüpi ÜMMA + 6 tüüpi Difvõrrandid + 3 tüüpi Mat ajalugu näiteks) ja ülejäänud pool vabal valikul kas hum, sots valdkondadest või siis tõenäolisemalt informaatika ained.
...










